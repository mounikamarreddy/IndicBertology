7--বন্ধুত্বের উষ্ণ আবেগ ছাপিয়ে গেল উপলক্ষকে ।
5--হয়তো বা প্রত্যাশারও বেশি ।
48--তাই প্রায় ত্রিশ বছরের শীতলতা কাটিয়ে আজ ভারতের সীমান্ত স্টেশন পেট্রাপোল থেকে প্রথম মালগাড়ি ' সোনার বাংলা ' কে বেনাপোলে পৌঁছে দিয়ে রেলমন্ত্রী মমতা বন্দ্যোপাধ্যায় যখন ঘোষণা করলেন : " এ শুধু রেলপথের সংযোগস্থাপন নয় , বাঙালি হৃদয়ের মেলবন্ধন , " জনতার করতালি তখন বাধ মানল না ।
15--বাংলাদেশের যশোহর জেলার এই প্রান্তিক স্টেশনে প্রথম ট্রেনটিকে স্বাগত জানানোর অনুষ্ঠানে এসেছিলেন সহস্রাধিক মানুষ ।
9--তাঁরা ঠিক পশ্চিমবঙ্গের মমতা-অনুরাগীদের মতোই উল্লাসে আকাশ কাঁপালেন ।
15--মমতা তাঁদের সেই খুশিকে আরও জীবন্ত করে জানালেন : " আপনাদের আবেগ আমি বুঝি ।
5--আমিও যে তার অংশীদার ।
35--ওই যে , আমার যে ভাইয়েরা প্রথম আসা মালগাড়িটির ছাদে উঠে অনুষ্ঠান দেখছেন , তাঁদের কথা ভেবে আমরা যত দ্রুত সম্ভব যাত্রী-ট্রেন চালাতে চাই শিয়ালদহ থেকে ঢাকা , যশোহর , খুলনা , চট্টগ্রাম ... ।
3--সব তৈরি ।
7--শুধু সরকারি নিয়মকানুনের কিছু কাজ বাকি ।
4--সেটাও হয়ে যাবে ।
10--তার পরেই কু-ঝিক-ঝিক করে আপনারা যাবেন , আমরা আসব ।
7--এ তো নিজেদের ঘরেই নিজেদের আসা-যাওয়া ।
15--অন্য কোনও দেশে গিয়ে তো এমন করে নিজেদের ভাষায় কথা বলতে পারি না । "
9--এর পরে মুখে আর কিছু বলার থাকে না ।
6--হৃদয়ের কথাই বাকিটুকু বলে দেয় ।
18--বেনাপোল স্টেশনে এক ঘন্টার ওই অনুষ্ঠানের শেষে মমতা যখন ফিরে আসছেন , তাঁকে দেখতে প্ল্যাটফর্মে তখন জনারণ্য ।
27--বাংলাদেশের যোগাযোগ মন্ত্রী ( রেল দফতর তাঁরই ) আনোয়ার হোসেন মঞ্জু তার আগেই মমতার উদ্যোগের ভূয়সী প্রশংসা করে বলেছেন : " যাত্রী-ট্রেন চালাতে আমরাও উৎসাহী । "
16--যোগাযোগ প্রতিমন্ত্রী আনিসুর হক চৌধুরী এবং বাংলাদেশের কয়েক জন সংসদ-সদস্যও জোর দিয়েছেন যাত্রী-ট্রেন চালানোর উপরে ।
7--অনায়াসে মিলে যায় এ-পার ও-পারের সুর ।
10--শুভেচ্ছোবার্তা পাঠিয়েছেন দু'দেশের প্রধানমন্ত্রী অটলবিহারী বাজপেয়ী এবং শেখ হাসিনা ।
7--সুর প্রথমেই বাঁধা হয়ে গিয়েছিল পেট্রাপোলে ।
9--সেখানে ট্রেনটির যাত্রারম্ভের অনুষ্ঠান নাচে-গানে ছিল রীতিমতো বর্ণময় ।
14--সাংস্কৃতিক অনুষ্ঠানে অংশ নেন দ্বিজেন মুখোপাধ্যায় , অনুপ ঘোষাল এবং মমতাশঙ্করের ব্যালে ট্রুপ ।
13--যাত্রী-ট্রেন চেয়ে জনতার হাতে ছিল পোস্টার : " বন্ধুর বাড়ি যাব । "
6--বাংলাদেশের আনোয়ার হোসেন ছিলেন পেট্রাপোলে ।
15--সঙ্গে ছিলেন রেলের পদস্থ কর্তা , কলকাতায় নিযুক্ত বাংলাদেশি ডেপুটি হাইকমিশনার এবং অন্য প্রতিনিধিরা ।
32--ভারতের পক্ষে রেলমন্ত্রী ছাড়াও ছিলেন কেন্দ্রীয় যোগাযোগ প্রতিমন্ত্রী তপন সিকদার , সার ও রসায়ন প্রতিমন্ত্রী সত্যব্রত মুখোপাধ্যায় , সাংসদ রণজিৎ পাঁজা , রেল বোর্ডের চেয়ারম্যান , ঢাকায় নিযুক্ত ভারতের হাইকমিশনার প্রমুখ ।
8--অনুপস্থিতির তালিকায় উল্লেখযোগ্য হলেন পরিবহণমন্ত্রী সুভাষ চক্রবর্তী ।
8--আজ দুপুরে প্রথমে বাংলাদেশের যোগাযোগমন্ত্রী পেট্রাপোলে পৌঁছন ।
9--সীমান্তে তাঁকে স্বাগত জানিয়ে অনুষ্ঠানস্থলে নিয়ে আসেন মমতা ।
8--সেখানেই ভারতের রেলমন্ত্রীর আমন্ত্রণে মধ্যাহ্নভোজ সারেন তিনি ।
15--তার পরে অনুষ্ঠানে যোগ দেন এবং বিকালে ওই ট্রেনেই মমতাকে সঙ্গে নিয়ে যান বেনাপোলে ।
9--সেখানে বাংলাদেশ সরকারের অনুষ্ঠানে যোগ দেন ভারতের রেলমন্ত্রী ।
11--তার পরে চা-পান এবং বেনাপোল থেকেই সোজা বিশেষ ট্রেনে শিয়ালদহ ।
9--পেট্রাপোল থেকে মালগাড়িটির বেনাপোলে পৌঁছতে লাগল মিনিট কুড়ি ।
14--ওই ট্রেনেরই একটি কোচে ছিলেন মমতা , আনোয়ার হোসেন এবং অন্য বিশিষ্ট ব্যক্তিরা ।
9--রেললাইনের দু'ধারে বিভিন্ন জায়গায় ভিড় করেছিলেন সাধারণ মানুষ ।
24--তাঁদের উচ্ছ্বাস ও মনের ভাষায় এতই মিল যে , কখন ট্রেনটি ভারতের ভৌগোলিক সীমানা পেরিয়ে বাংলাদেশে ঢুকে পড়েছে , তা বোঝাই যায় না ।
5--একই রকম উন্মাদনা বাংলাদেশেও ।
8--আনোয়ারের কথায় যা ' নীরব বিপ্লব । '
13--বনগাঁ-যশোহর লাইনে আজ নতুন পর্যায়ের প্রথম দিনেই ৩৫টি বগির ট্রেন গিয়েছে বাংলাদেশে ।
13--পণ্য পরিবহণের পরিমাণ দু'লক্ষ টন পর্যন্ত হতে পারে বলে রেল সূত্রের হিসাব ।